14 - O, ry tany rehetra avia izao
 1. O, ry tany rehetra, avia izao  
Hidera ny Tompo Mpanavotra anao 
Ny Tompo miantso antsika hankao 
Anatrehany mba hohasoaviny ao:  
2. He, Jehovah miantra antsika izao  
Ka dia manolotra antsika indray  
Ny endriny mbamin'ny aina vaovao; 
Eny, Izy manaiky tokoa ho Ray  
Dera, laza, sns... 
3. Asandrato ny feo hihoby hoe:  
Isaorana mandrakizay Hianao 
Ry Tompo mahery, Izay manome  
Ho anay olom-bery ny aina vaovao: 
Dera, laza, sns... 
15 - Avia hankalaza
 1. Avia hankalaza 
Ny Tompo lehibe; 
Fa feno hery, haja 
Jehovah Marina e  
Andeha mitambara,  
Ry vazan-tany o!  
Miankohofa tsara  
Hanaja Azy izao! 
2. Ry Tomponay Tsitoha, 
Indreto izahay, 
Manondrika ny loha, 
Midera Anao, ry Ray,  
Ny fonay sy ny hery,  
Fanahy, saina koa,  
Omena Anao irery,  
Ka anjakao tokoa. 
3. Mpanjaka tena hendry 
Hianao, ry Tomponay 
Ka tena mahakendry 
Izay hahasoa anay; 
Na misy toa mangidy  
Ny fitondranao, soa,  
Ny saina sy safidy   
Manaiky anao tokoa. 
